
<div dir="rtl" markdown="1">

<p align="center">
<img src="week1/images/logo.jpg" style="display: block; margin-left: auto; margin-right: auto;" alt="לוגו של מיזם לימוד הפייתון. נחש מצויר בצבעי צהוב וכחול, הנע בין האותיות של שם הקורס: לומדים פייתון. הסלוגן המופיע מעל לשם הקורס הוא מיזם חינמי ללימוד תכנות בעברית.">
</p>

# קורס פייתון – מיזם חינמי ללימוד תכנות בעברית

מטרת המיזם "לומדים פייתון" היא להנגיש ידע בתכנות להמונים בצורה אינטואיטיבית ונוחה.  המחברות שלנו נבנו כסיכום של עשור בהוראת המקצוע, וכוללות חומר מפורט עם דוגמאות רלוונטיות ותרגילים רבים הנלווים לכל נושא. גם בימים אלו אנחנו ממשיכים לעדכן את המחברות ולסקור נושאים חדשים לעומקם.

## שימוש נכון במחברות

כדי להשתמש במחברות יש להיעזר ב־Jupyter Notebook – כלי שמאפשר לנו לצפות במחברות הכוללות מלל ואיורים שהכנו עבורכם מראש. מדריך להתקנת הסביבה של פייתון ושל Jupyter Notebook נמצא [כאן](https://www.youtube.com/watch?v=lrUPmBpVQRw).

אני ממליץ בחום להקדיש לכל מחברת בין יום לשלושה, ולפתור את כל התרגולים הנלווים לכל מחברת. המחברות מחולקות באופן שמתאים למעבר בקצב הזה. מעבר מהיר מדי על המחברות לא יאפשר לכם לקלוט את החומר לאורך זמן, ומעבר איטי מדי יגרום לידע להישכח ויקשה עליכם לחזור למסלול.

פתירת התרגילים היא חלק חשוב מאין כמוהו במסע שלכם – כפי שלא הייתם נותנים לחברכם לנהוג אם סיים קריאה של ספר תיאוריה, כך אתם עצמכם לא יודעים תכנות עד שפתרתם את התרגילים. תרגול נכון יעזור לידע להיקלט לאורך זמן, ויאפשר לכם להבין לעומק את החומרים. אם אתם מכירים מישהו שכבר יודע פייתון היטב – תנו לו לבדוק את התרגילים שלכם. החניכים בקורסים שלי לאורך הדורות העידו שמשוב מקצועי על התרגילים הוא אחד מכלי המפתח לשיפור משמעותי.

## דוגמה מתוך המחברות

![תמונת מסך מתוך המחברת שמלמדת comprehensions](./screenshot.png)

## תודות

המחברות נכתבו על ידי [ים מסיקה](https://www.mesicka.com), בעזרתה הנדיבה של העורכת הלשונית [דפי בר אילן](https://www.dafibarilan.com/).
את מחברות הסיכום ברובן כתב איתמר רביב, ואת הלוגו עיצב [אליאל דן לוי](https://www.elielart.com/). למשתתפים נוספים ביצירת המחברות לחצו [פה](https://github.com/PythonFreeCourse/Notebooks/blob/master/AUTHORS.rst). 

</div>